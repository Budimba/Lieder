1. Wat Mähning sik un Flaut ganz sachting dauhn vertellen, wat Leiwes mët dat sin, wat Heimlichs möt dat gellen! denn ümmer, wenn bet tau de lütten Wellen fleiten, so hür ik's tuscheln lies': Still! keiner darw dat weiten! Still! keiner darw dat weiten!
2. Un wat Fründ Abendwind redt mit de gräunen Bläder, dat is uk kein Gedrähn vun't wunnerschöne Weder. Ne! ne! Sei reden Leiws, sei reden Heimlichkeiten, 'tis uk dat olle Led:
3. Un in dat Vagelnest hier baben in de Rüster, wat is dor för ein lies Geklukker un Geflüster? Verstellt Jug as ji willt, ik weit, wat dat sall heiten, ja piept man noch so lies':
4. Un Du, mien hartleiwst Ros' deiht sik Dien Hart nich rögen? Willst Du de säute Lipp nich tau mien Lippen bögen? Wenn All'ns in Leiw genütt, willst Du denn nich geneiten? Kumm, kumm! doch lies', ganz lies'!
